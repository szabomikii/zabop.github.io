<!DOCTYPE html PUBLIC "-//W3C//DTD XHTML 1.1 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
	<meta http-equiv="content-type" content="text/html; charset=utf-8" />
	<meta name="description" content="Your description goes here" />
	<meta name="keywords" content="your,keywords,goes,here" />
	<meta name="author" content="Your Name" />
	<link href='http://fonts.googleapis.com/css?family=Dosis' rel='stylesheet' type='text/css' />
	<link rel="stylesheet" type="text/css" href="../origo.css" title="Origo" media="all" />
	<title>SPEX - A Kepler űrtávcsőről</title>
</head>

<body class="light blue smaller freestyle01">
<div id="layout">
 
	<div class="row smaller">
		<div class="col c5 smaller">
			<h1><a href="index_hu.html">A KEPLER ŰRTÁVCSŐRŐL</a></h1>
		</div>
		
		<div class="col c7 aligncenter">
			<p class="slogan">Stellar Pulsation, space photometry, exoplanets (SPEX)</p>
		</div>
		
		<div class="col c12 alignright">
			<p><a href="kepler_hu.html"><img src="../images/Hungarian_flag.png" align="right" width="30" height="15"></img></a>
			   <a href="../kepler_en.html"><img src="../images/English_flag.png" align="right" width="30" height="15"></img></a></p>
		</div>
	</div>
  
	<div class="row">
		<div class="col c12 aligncenter">
			<img src="../images/test_merge9.jpg" width="960" height="240" alt="" />
		</div>
	</div>
 
	<div class="row">
		<div class="col c2 alignleft">
			<ul class="menu">
				<li><a href="index_hu.html">A SPEX-ről</a></li>
				<li><a class="current" href="kepler_hu.html">A Kepler űrtávcsőről</a>
					<ul class="subpages">
						<li><a href="#intro">Bevezetés</a></li>
						<li><a href="#hist">Történet</a></li>
						<li><a href="#tel">A teleszkóp</a></li>
						<li><a href="#orb">A Kepler pályája</a></li>
						<li><a href="#fov">A Kepler-mező és célpontok</a></li>
						<li><a href="#k2">A K2 küldetés</a></li>
						<li><a href="#launch">Start és fontosabb dátumok</a></li>
						<li><a href="#op">A Kepler működése</a></li>
						<li><a href="#res">Kepler-eredmények</a></li>
					</ul>
				</li>
				<li><a href="members_hu.html">SPEX tagok</a></li>
				<li><a href="research_hu.html">Kutatás</a></li>
				<li><a href="grants_hu.html">Támogatások</a></li>
				<li><a href="publications_hu.html">Publikációk</a></li>
				<li><a href="data_hu.html">Letölthető fénygörbék</a></li>
				<li><a href="media_hu.html">A médiában</a></li>
				<li><a href="students_hu.html">Hallgatóknak</a></li>
				<li><a href="conferences_hu.html">Konferenciák</a></li>
				<li><a href="contact_hu.html">Kapcsolat</a></li>
				<li><a href="links_hu.html">Linkek</a></li>
			</ul>
		</div>
 
		<div class="col c10">
			<a name="intro"><h2>Bevezetés</h2></a>
			<p>A Kepler a NASA Discovery osztályú missziója, melyet 2009 márciusában indítottak útjára. A küldetés célja, hogy Föld méretű bolygókat találjon a lakhatósági zónában tranzit módszerrel, és azok gyakoriságát vizsgálja. A 95 cm-es Schmidt-távcső Föld-követő  pályáról rögzített, 105 négyzetfokos területet monitoroz folyamatosan, akár 6 éven keresztül. A pálya eddig elérhetetlen fotometriai pontosságot és stabilitást garantál. A bolygókeresést asztroszeizmológiai vizsgálatok egészítik ki, melyek segítségével a csillagokról és bolygórendszereikről is többet megtudhatunk. A Keplerhez számtalan egyéb asztrofizikai vizsgálat kötődik, melyek mindegyike a korábban elképzelhetetlen pontosságú fotometriai adatok vizsgálatára épül. A misszó <a href="http://hu.wikipedia.org/wiki/Johannes_Kepler" target="new">Johannes Keplerről</a> (1571-1630), a híres matematikusról és csillagászról kapta a nevét, aki a bolygómozgások róla elnevezett törvényeit dolgozta ki. A Kepler eredményei egy lépéssel közelebb visznek annak a filozófiai kérdésnek a megválaszolásához, hogy egyedül vagyunk-e az Univerzumban?</p>

			<a name="hist"><h2>Történet</h2></a>
			<p>A Kepler-misszió története több mint 25 évre nyúlik vissza. Rosenblatt (1971) egy <a href="http://adsabs.harvard.edu/abs/1971Icar...14...71R">cikkében</a> kvantitatív leírást adott arról, hogy a tranzit módszerrel hogyan lehet exobolygók méretét és keringési periódusát meghatározni. Egy másik <a href="http://adsabs.harvard.edu/abs/1984Icar...58..121B">dolgozatban</a> Borucki és Summers (1984) korrigálták a detektálás valószínűségét, és kimutatták, hogy legalább 13000 csillag földfelszínről történő szimultán megfigyelése elégséges a Jupiter méretű bolygók felfedezéséhez, de a Föld méretű planéták detektálásához elengedhetetlen a légkörön kívülre helyezett teleszkóp. A nyolcvanas években a NASA  egy szilícium-fotodiódákon alapuló többcsatornás fotométer fejlesztését és tesztelését szorgalmazta. Később a tervet módosították, a diódákat töltéscsatolt eszközökre (CCDk-re) cserélték. A Kepler elődjét, amit ekkor még FRESIP-nek hívtak (FRequency of Earth-Size Inner Planets: Föld méretű, belső bolygók gyakorisága) 1992-ben javasolták először a NASA-nak. A kilencvenes  évek folyamán számos pályázatot utasítottak el; a csoportnak először demonstrálnia kellett, hogy nagyszámú csillag szimultán, nagy pontosságú földi, majd űrbeli fotometriája is megvalósítható. Ennek érdekében megépítettek egy fotométert, mely a  Lick Obszervatórium egy használaton kívüli kupolájába került, és távolról működtették. Végül a NASA 2001-ben fogadta el a Kepler koncepcióját. Részletesebb összefoglaló <a href="http://kepler.nasa.gov/Mission/QuickGuide/history/">itt</a> érhető el a Kepler-misszió történetéről William Borucki, a Kepler-misszió vezetőjének tollából.</p>
			
			<a name="tel"><h2>A teleszkóp</h2></a>
			<p>A Kepler egy 95 cm apertúrájú Schmidt-távcső, 1,4 m átmérőjű főtükörrel. Széles, 105 négyzetfokos (12 fok átmérőjű) látómezeje lehetővé teszi több mint 150000 csillag folyamatos és szimultán megfigyelését minimum 3,5 évig. A műszer legalább 6 esztendeig képes működni, így lehetséges, hogy meghosszabbítják a misszió élettartamát, hogy a csillaguktól távolabb keringő és kisebb bolygókat is találjanak. A berendezés lelke a fókuszfelületre illeszkedő detektorrendszer, mely 42 CCD-t (töltéscsatolt eszközt) tartalmaz, jellegzetes, kereszt alakú elrendezésben. Minden CCD 2200x1024 pixelből áll, és a telítődés kivédésére 6 másodpercenként történik a kiolvasás. A műszer fehér fényben érzékeny, vagyis a spektrum látható tartományát fedi le. A fotométer nem készít képeket, csak  előre kiválasztott célpontokhoz tartozó pixelekadatokat tárolnak, és töltenek le. Ez az összes pixelszám mintegy 5%-a. Azonban technikai okokból havonta egyszer letöltik az összes pixel alkotta képet, ezt full frame image-nek (FFI) nevezik. A csillagok képe szándékosan defokuszált, ami javítja a fotometriai pontosságot.</p>
			<a href="../images/test_nagy.png" target="_blank"><img src="../images/test_nagy.png" width="780" align="center"></a>
			<center><i>Balra: A Kepler űrtávcső belső szerkezete. Jobbra: a detektorrendszer a laboratóriumban. Fotó: NASA</i></center>
			
			<p></p>
			<a name="orb"><h2>A Kepler pályája</h2></a>
			<p>A jó hatásfokú bolygótranzit-detektáláshoz elengedhetetlen, hogy folyamatosan monitorozzuk a kiválasztott mezőt, ehhez pedig szükséges, hogy a látómező az eklipitka síkjától távol legyen, így a Nap és a Hold nem takarja el azt időről időre. A Kepler-mező ezeknek a feltételeknek megfelel, és a galaktikus síkhoz is közel fekszik, ennélfogva a csillagsűrűség is kellően magas. A Nap-Föld-Hold elkerülésének együttes kritériumát teljesítő optimális pályának egy ún. Föld-követő, 372,5 napos keringési periódusú Nap körüli pálya bizonyult. Ezen a pályán az űreszköz lassan eltávolodik a Földtől, és mintegy fél csillagászati egység távolságra jut a negyedik év végére. Ennek megfelelően az adatátvitelre fordítható sávszélesség is fokozatosan csökken. A napelemtáblák folyamatos megvilágításának érdekében a távcső 90 fokos fordulatot hajt végre a tengelye körül minden negyedévben. A CCD-k elhelyezkedése folytán a látómező változatlan marad, de a célpontok más és más pixelekre és eltérő detektorra esnek. A Q0 a 10 napos üzembehelyezési periódust jelenti, a Q1 33 napig tartott, és Q2 volt a Kepler működésének első teljes negyedéve.</p>
			<center><a href="../images/orbit_hu.gif" target="_blank"><img src="../images/orbit_hu.gif" width="530"></a>
			<br><i>Illusztráció: NASA</i></center>
			
			<p></p>
			<a name="fov"><h2>A Kepler-mező és a célpontok</h2></a>
			<p>A műszer képes 4-szigma biztonsággal észlelni egy Föld méretű bolygó tranzitját egy m<sub>V</sub>=12 G2V (Nap típusú) csillag előtt, 6,5 órás integrációval számolva. A bolygótalálat maximalizálása egy, a galaktikus fősíktól néhány fokra eső terület kiválasztásához vezetett. Ez a csillagmező a Hattyú és a Lant csillagképek határán helyezkedik el, érintve a Sárkány csillagképet is. A Kepler indítása előtt három ismert exobolygó volt a területen: a  TReS-2, a HAT-P-7b és HAT-P-11b. Érdemes megemlíteni, hogy 4 nyílthalmaz is van a mezőben, ezek: az NGC 6819, az NGC 6811, az idős  NGC 6791 és az NGC 6866, amely a legfiatalabb a négy közül. A korai Kepler-adatok elemzése <a href="http://arxiv.org/abs/1006.2815">1879 fedési kettőscsillag</a> felfedezését eredményezte.</p>
			<center><a href="../images/FOV.jpg" target="_blank"><img src="../images/FOV.jpg" width="530"></a>
			<br><i>Fotó: Carter Roberts</i></center>
			<p></p>
			<p>A 105 négyzetfokos terület elég nagy ahhoz, hogy sok Nap-szerű csillagot tartalmazzon, ugyanakkor a csillagok összelógása (blending) ne okozzon kezelhetetlen problémákat. A 150000 fő célpont fényessége 9 és 16 magnitúdó közé esik, de a műszer akár 20 magnitúdós csillagokat is kellő pontosággal képes észlelni. Bár a 7 magnitúdó körüli csillagok fénye már erőteljesen szaturálódik (szétfolyik), ez esetben sem lehetetlen az extrém pontos fényességmérés, minthogy a fluxus nagy pontossággal megőrződik. A csillagok képe 4 ívmásodperc nagyságúra defokuszált a fotometria pontosság növelése érdekében. Az expozíciós idő 6 másodperc, de 30 percnyi mérést átlagolnak (long cadence, LC) mielőtt az adatokat havi rendszerességgel letöltik. Azonban a célpontok kis részénél sokkal gyakoribb mintavételre is lehetőség van, így ezen short cadence (SC) célpontok fénygörbéje 1 perces átlagolású.</p>
			
			
			<p></p>
			<a name="k2"><h2>A K2 küldetés</h2></a>
			<p>A Kepler-űrtávcső az eddigi leghatékonyabb exobolygó-kereső eszköz: majdnem 5000 bolygójelöltet fedezett fel, ebből 1000-nél is többet erősítettek már meg. Az űrtávcső révén nyílt lehetőség először statisztikailag is értékelhető mintán megvizsgálni, hogy milyen gyakoriak a távoli csillagok körül keringő bolygók, bolygórendszerek.</p>
			<p>A NASA eredeti programjának két lendkerék meghibásodása vetett véget, ami lehetetlenné tette az addig folyamatosan megfigyelt terület további monitorozását. A megszakításmentes megfigyelés a nominális küldetés során azért volt lényeges, mert a Kepler a bolygók okozta parányi fényességváltozásokat kereste a csillagok fényének extrém pontos mérése révén, s egy-egy fedés legfeljebb néhány órán keresztül tart. Ironikus módon, a pozíciótartás hibája nem vetett véget a felfedezéseknek, hanem egy új tudományos program kidolgozását tette lehetővé.</p>
			<p>Mivel egy lendkrerék csak egyetlen tengely mentén képes stabilizálni az űrtávcsövet, a megfelelően működő maradék két ilyen eszköz kevés lenne az eddigi pontosság megtartásához. A kutatók a Nap sugárnyomását azonban egy harmadik lendkerékként tudják kihasználni, ha éppen megfelelő irányba fordítják a Keplert. 2014 elején egy sikeres tesztidőszak során sikerült az eredeti pontosság felét elérni, az új, K2-nek nevezett program pedig 2014 nyarán el is indult.</p>
			
			<center><a href="../images/k2_explained.jpg"><img src="../images/k2_explained.jpg" width="600"></a>
			<br><i>Illusztráció: NASA Ames/W. Stenzel</i></center>
			<p></p>			
			<p>Az új küldetés során az űrtávcső az ekliptika síkjában végez megfigyeléseket. Egy-egy égterületet 80-90 napig figyel meg, vagyis évente 4-5 különböző megfigyelési kampányra kerül sor. Ennek következtében a legkülönfélébb, érdekesebbnél érdekesebb objektumok kerülnek a Kepler CCD-i elé, mint például a Plejádok, a Neptunusz, a Siding Spring üstökös vagy éppen az aszteroidaöv és a Kuiper-öv kisbolygói. A tervezett látómezőkben szerepel továbbá például az Uránusz, a Mars és a Föld is; egyik kampányt pedig szinte kizárólagosan a gravitációs mikrolencsézésnek fogják szentelni.</p>
			<p>2014 decemberében bebizonyította az űrtávcső, hogy a módosított küldetése során is képes exobolygók kimutatására: egy tőlünk 180 fényév távolságban lévő, 9 napos keringési idejű szuperföldet fedezett fel. Két hónap elteltével pedig már az első több bolygós rendszerét is megtalálta: három, a Földnél kissé nagyobb bolygót egy 150 fényévre lévő csillag körül, amelyek közül a külső a lakhatósági zónában található.</p>
			<p>A K2 segítségével az MTA CSFK kutatói Szabó Róbert vezetésével azt vizsgálták, milyen hatással vannak a fotometriai pontosságra az űrtávcső látómezejében elhaladó kisbolygók. Ezeknek az objektumoknak a zavaró fényét is hasznosítani tudták a hazai kutatók: több kisbolygó méretét és forgási periódusidejét is sikerült meghatározniuk.</p>
			<p>Az űrtávcső új adatai az asztroszeizmológia vagyis a csillagok belső pulzációinak tanulmányozása terén is sok érdekességgel szolgálnak. Molnár László és munkatársai extragalaktikus változócsillagokat vizsgáltak a Keplerrel. Ezek közül is különös hangsúlyt fektettek az RR Lyrae-típusú változócsillagokra. Ezen csillagok egyszerre mutatnak kváziperiodikus amplitúdó- és frekvenciamodulációt (Blazskó-moduláció), amelynek oka száz éve megoldatlan rejtély. A kutatóknak először sikerült Magellán-felhőn túli RR Lyrae Blazskó-periódusát kimérni.</p>
			
						
			<a name="launch"><h2>Start és fontosabb dátumok</h2></a>
			<center><a href="../images/launch.gif" target="_blank"><img src="../images/launch.gif" width="530"></a>
			<br><i>Fotó: NASA/Kim Shiflett</i></center>
			
			<ul>
				<li><b>2009. március 7.:</b> Indítás Cape Canaveralról Delta-II-es hordozórakétával</li>
				<li><b>2009. április 8.:</b> Első észlelések</li>
				<li><b>2009. május 12.:</b> Tudományos célú vizsgálatok kezdete</li>
				<li><b>2009. augusztus:</b> Az első eredmények korábban ismert exobolxgókról és a Kepler teljesítményéről</li>
				<li><b>2010. január:</b> Az első exobolygó felfedezése</li>
				<li><b>2010. június:</b> 306 fedésibolygó-jelölt bejelentése</li>
				<li><b>2010. augusztus:</b> Az eslő többszörös fedési rendszer felfedezése (Kepler-9b és -9c)</li>
				<li><b>2011. január:</b> A Kepler felfedezi az első kőzetbolygót (Kepler-10b)</li>
				<li><b>2011. február:</b> A Kepler-11b-g felfedezése: az első rendszer, amely 6 fedési bolygót tartalmaz</li>
				<li><b>2011. február:</b> 1235 bolygójelölt közzététele</li>
				<li><b>2011. december:</b> Az első Kepler Tudományos Konferencia</li>
				<li><b>2012. február:</b> A bolygójelöltek száma 2321-re emelkedik</li>
				<li><b>2012. április:</b> A Keplert 4 évvel meghosszabbították</li>
				<li><b>2012. november:</b> A kiterjesztett Kepler-misszió kezdete</li>
			</ul>
			
			<a name="op"><h2>A Kepler működése</h2></a>
			<p>A program működtetését és igazgatását több szervezett végzi összehangoltan. Ebben vezető szerepet játszik a  NASA Ames Kutatóközpontja (Moffett Field, Kalifornia), ezenkívül a Légkör- és Űrfizikai Laboratórium (LASP), a  Ball Aerospace & Technologies Corp., a NASA Sugárhajtómű Laboratóriuma (JPL) és az Űrteleszkóp Tudományos Intézet (Space Telescope Science Institute, STScI). A telekommunikációt és a navigációt a NASA hálózata (Deep Space Network) biztosítja.</p>
			<p>A Kepler három különböző kutatói körnek végez megfigyeléseket:<br>
			(1) 150000 Nap-típusú, fősorozati csillag körül folyik a bolygókeresés. A nyers adatok redukálását és a további adatfeldolgozást a Kepler Science Office végzi. A bolygókeresés, a jelöltek rangsorolása, a megerősítő észlelések és az adatok értelmezése a Kepler Science Team és meghívott munkatársak kizárólagos feladata.<br>
			(2) A Kepler Asztroszeizmológiai Tudományos Konzorcium (<a href="http://astro.phys.au.dk/KASC/" target="new">KASC</a>) mintegy 6000 csillag pulzációját és oszcillációit vizsgálja. A szeizmológiai eredmények a bolygókutatást is segítik, hiszen pontos tömeg-, sugár- és koradatot szolgáltatnak a bolygók gazdacsillagairól. A pulzáló változócsillagok minden típusának képviselői szerepelnek a KASC listáján, ezek mindegyikéről eddig elérhetetlen pontosságú és folyamatos adatokat szállít a Kepler-űrtávcső.<br>
			(3) A Kepler Guest Observer programon (<a href="http://keplergo.arc.nasa.gov/" target="new">GO</a>) keresztül mindenki pályázhat Kepler-megfigyelésekre évente egyszer. Mindenféle célpont megfigyelésére van lehetőség, (pl. fedési kettősök, aktív csillagok, kataklizmikus változók, aktív galaxismagok stb.), az exobolygókat kivéve. A Guest Observer programra 3000 long-cadence és 25 short-cadence célpontot biztosítanak.</p>
			
			<a name="res"><h2>Kepler-eredmények</h2></a>
			<p></p>
			<h3><a href="http://hirek.csillagaszat.hu/exobolygok/20090807-kepler-elso-eredmenyek.html" target="_blank">HAT-P-7b</a></h3>
			<center><a href="../images/HAT-P-7b_hu.jpg" target="_blank"><img src="../images/HAT-P-7b_hu.jpg" width="530"></a><br>
			<i>Illusztráció: NASA</i></center><br>
			<p>Röviddel a tudományos program kezdete után a Kepler a korábban felfedezett HAT-P-7b exobolygón demonstrálta teljesítőképességét. Nemcsak a másodlagos feédseket fedezte fel (amikor a bolygó a csillag mögé kerül), hanem a rendszer lassan változó kicsiny fényváltozását is kimutatta, ami a forró Jupiter típusú bolygó fázisváltozásának tulajdonítható. A jelenség hasonló a Naprendszer belső bolygóinak (Merkúr és Vénusz) fázisváltozásához. A megfigyelés bizonyította, hogy a Kepler elérte a Föld-méretű bolygók tranzitjának kimutatásához szükséges pontosságot.</p>
			
			<h3><a href="http://hirek.csillagaszat.hu/exobolygok/20100105-kepler-elso-bolygok.html" target="_blank">Az első öt Kepler-exobolygó</a></h3>
			<center><a href="../images/elso5_hu.jpg" target="_blank"><img src="../images/elso5_hu.jpg" width="530"></a><br>
			<i>Illusztráció: NASA</i></center><br>
			<p>Az első 43 nap megfigyelési adatainak vizsgálata 5 új Kepler-exobolygó felfedezéséhez vezetett, ezek: Kepler-4b, -5b, -6b, -7b és -8b. A keringési periódusaik rövidek, 3,2 és 4,9 nap közé esnek. Négy közülük forró Jupiter, míg a Kepler-4b a Neptunuszhoz hasonló. Felszíni hőmérsékletük 1500-2000 K közé esik.</p>
			
			<h3><a href="http://hirek.csillagaszat.hu/exobolygok/20100827-kepler-9-bolygok.html" target="_blank">Kepler-9: az első többszörös fedési bolygórendszer</a></h3>
			<center><a href="../images/kepler9.jpg" target="_blank"><img src="../images/kepler9.jpg" width="530"></a><br>
			<i>Illusztráció: NASA</i></center><br>
			<p>A Kepler-9 az elsőként felfedezett olyan exobolygórendszer, ahol egynél több bolygó is elfedi a központi csillag korongjának egy részét. A Kepler-9b and -9c jelű bolygók Szaturnusz-méretűek, keringési periódusuk 19 és 38 nap. Az 1:2 arányú rezonancia erős kölcsönös gravitációs kölcsönhatást jelent a két bolygóra nézve, és megerősíti, hogy  a két égitest valóban ugyanazon csillag körül kering. Ezenfelül a rezonancia hatását felhasználva a bolygók tömegét is kiszámíthatjuk, anélkül, hogy földi spektroszkópiai méréseket kellene igénybe vennünk. A rendszerben egy további forró szuperföldet (Kepler-9d) is találtak, melynek keringési periódusa 1,6 nap, sugara pedig másfélszerese a Földének.</p>
			
			<h3><a href="http://hirek.csillagaszat.hu/exobolygok/20110111-kepler-10b.html" target="_blank">A Kepler első kőzetbolygója: a Kepler-10b</a></h3>
			<center><a href="../images/kepler10b.jpg" target="_blank"><img src="../images/kepler10b.jpg" width="530"></a><br>
			<i>Illusztráció: NASA</i></center><br>
			<p>A Kepler-10b a legkisebb kőzetbolygó volt felfedezésekor. Mérete 1,4-szerese bolygónkénak, tömege 4,6 Föld-tömeg. Átlagos sűrűsége 8,8 g/cm<sup>3</sup>, ami a tiszta vasnak felel meg. A planéta szülőcsillaga idős, alacsony aktivitást mutató Nap-szerű csillag. A keringési periódus mindössze 20 óra, ennek megfelelően a bolygó becsült felszíni hőmérséklete 1800 K, emiatt szilárd felszín helyett lávaóceán boríthatja a bolygót.</p>
			
			<h3><a href="http://hirek.csillagaszat.hu/exobolygok/20110202-kepler-hatos.html" target="_blank">Az első hat fedési bolygót 
tartalmazó rendszer: a Kepler-11</a></h3>
			<center><a href="../images/kepler11.jpg" target="_blank"><img src="../images/kepler11.jpg" width="530"></a><br>
			<i>Illusztráció: NASA</i></center><br>
			<p>A figyelemre méltó Kepler-11 rendszer 6 fedési exobolygót tartalmaz. Mindegyik szuper-Föld méretű: 2,0-4,5 Föld-sugarú. A bolygórendszer dinamikai értelemben telített (a stabilitás veszélyeztetése nélkül nem lehetnének közelebb a bolygók) és meglepően lapos (azaz közel egy síkban keringenek az égitestek). A belső öt planéta a Vénusz pályáján belül mozogna, ha a Naprendszerbe helyeznénk őket. Keringési periódusuk 10 és 47 nap közé esik, míg a hatodik bolygó (Kepler-11g) 118 napos periódusú. A felfedezés fontos információkkal szolgál a bolygórendszerek kialakulásával, fejlődésével és dinamikájával kapcsolatban.</p>
			
			<h3><a href="http://hirek.csillagaszat.hu/exobolygok/20110203_kepler-foldek.html" target="_blank">1235 bolygójelölt</a></h3>
			<center><a href="../images/kepler_cand2_hu.jpg" target="_blank"><img src="../images/kepler_cand2_hu.jpg" width="530"></a><br>
			<i>Illusztráció: NASA</i></center><br>
			<p>2011. február 2-án a NASA egy lélegzetelállító, 1235 bolygójelöltből álló listát tett közzé. A lista elérhető a <a href="http://archive.stsci.edu/kepler/">MAST adatbázisban</a>. Egyes becslések alapján a jelöltek akár 50-80%-a is valódi bolygónak bizonyulhat. A talált rendszerek között 170 több bolygót tartalmaz, 68 Föld méretű planéta (néhányuk még kisebb, Mars méretű is van köztük), 54 kering a lakhatósági zónában, ami azt jelenti, hogy akár folyékony víz is lehet a felszínükön. Öt Föld méretű bolygójelölt kering a központi csillaga által kijelölt lakhatósági zónában. Ezek a csillagok kisebbek és halványabbak Napunknál. A mai csillagászat Szent Gráljait, a Nap-szerű csillagok körül, a Földhöz hasonló pályán keringő, Föld méretű bolygókat a Kepler-program később, több fedés megfigyelésével fogja felfedezni. Ez az öt objektum kiemelkedően érdekes, mert ezek potenciálisan alkalmasak lehetnek az élet hordozására. Az alábbi ábrán a bolygójelöltek mérete látható a keringési periódusuk függvényében.</p>
			
			<h3>További eredmények, felfedezések:</h3>
			<ul>
				<li><a href="http://kepler.nasa.gov/Mission/discoveries/papers/" target="_blank">Kepler-felfedezések, cikkek</a></li>
				<li><a href="http://keplergo.arc.nasa.gov/PublicationsExoplanets.shtml" target="_blank">Kepler exobolygós eredmények</a></li>
				<li><a href="http://keplergo.arc.nasa.gov/PublicationsAstrophysics.shtml" target="_blank">Asztrofizika a Keplerrel</a></li>
				<li><a href="http://kepler.nasa.gov/Science/ForScientists/papersAndDocumentation/SOCpapers/" target="_blank">A Kepler Science Operations Center technikai publikációi</a></li>
			</ul>
			
		</div>
	</div>
 
	<div id="footer" class="row">
		<div class="col c12 aligncenter">
			<h3>&copy; 2016 R. Szabó, O. Hanyecz</h3>
			<p><a href="http://andreasviklund.com/templates/origo/">Template design</a> by <a href="http://andreasviklund.com/">Andreas Viklund</a><br />
		</div>
	</div>
 </div>
</body>
</html>

